古事記 下卷-4

淸寧天皇

御子、白髮大倭根子命、坐伊波禮之甕栗宮、治天下也。此天皇、無皇后、亦無御子、故御名代定白髮部。故、天皇崩後、無可治天下之王也。於是、問日繼所知之王、市邊忍齒別王之妹・忍海郎女・亦名飯豐王、坐葛城忍海之高木角刺宮也。

爾山部連小楯、任針間國之宰時、到其國之人民・名志自牟之新室樂。於是、盛樂酒酣、以次第皆儛。故燒火少子二口、居竈傍、令儛其少子等。爾其一少子曰「汝兄先儛。」其兄亦曰「汝弟先儛。」如此相讓之時、其會人等、咲其相讓之狀。爾遂兄儛訖、次弟將儛時、爲詠曰、

物部之、我夫子之、取佩、於大刀之手上、丹畫著、其緖者、載赤幡、立赤幡、見者五十隱、山三尾之、竹矣訶岐此二字以音苅、末押縻魚簀、如調八絃琴、所治賜天下、伊邪本和氣、天皇之御子、市邊之、押齒王之、奴末。

爾卽小楯連聞驚而、自床墮轉而、追出其室人等、其二柱王子、坐左右膝上、泣悲而、集人民作假宮、坐置其假宮而、貢上驛使。於是、其姨飯豐王、聞歡而、令上於宮。

故、將治天下之間、平群臣之祖・名志毘臣、立于歌垣、取其袁祁命將婚之美人手。其孃子者、菟田首等之女・名大魚也。爾袁祁命亦立歌垣。於是志毘臣歌曰、

意富美夜能　袁登都波多傳　須美加多夫祁理

如此歌而、乞其歌末之時、袁祁命歌曰、

意富多久美　袁遲那美許曾　須美加多夫祁禮

爾志毘臣、亦歌曰、

意富岐美能　許許呂袁由良美　淤美能古能　夜幣能斯婆加岐　伊理多多受阿理

於是王子、亦歌曰、

斯本勢能　那袁理袁美禮婆　阿蘇毘久流　志毘賀波多傳爾　都麻多弖理美由

爾志毘臣愈忿、歌曰、

意富岐美能　美古能志婆加岐　夜布士麻理　斯麻理母登本斯　岐禮牟志婆加岐　夜氣牟志婆加岐

爾王子、亦歌曰、

意布袁余志　斯毘都久阿麻余　斯賀阿禮婆　宇良胡本斯祁牟　志毘都久志毘

如此歌而、鬪明各退。明旦之時、意祁命・袁祁命二柱議云「凡朝廷人等者、旦參赴於朝廷、晝集於志毘門。亦今者志毘必寢、亦其門無人。故、非今者難可謀。」卽興軍圍志毘臣之家、乃殺也。

於是、二柱王子等、各相讓天下。意祁命讓其弟袁祁命曰「住於針間志自牟家時、汝命不顯名者、更非臨天下之君。是既汝命之功。故吾雖兄、猶汝命先治天下。」而、堅讓。故不得辭而、袁祁命先治天下也。

顯宗天皇から推古天皇まで

伊弉本別王御子、市邊忍齒王御子・袁祁之石巢別命、坐近飛鳥宮治天下、捌歲也。天皇、娶石木王之女・難波王、无子也。此天皇、求其父王市邊王之御骨時、在淡海國賤老媼、參出白「王子御骨所埋者、專吾能知。亦以其御齒可知。」御齒者、如三技押齒坐也。爾起民掘土、求其御骨、卽獲其御骨而、於其蚊屋野之東山、作御陵葬、以韓帒之子等、令守其陵。

然後持上其御骨也。故還上坐而、召其老媼、譽其不失見置・知其地、以賜名號置目老媼、仍召入宮內、敦廣慈賜。故其老媼所住屋者、近作宮邊、毎日必召。故鐸懸大殿戸、欲召其老媼之時、必引鳴其鐸。爾作御歌、其歌曰、

阿佐遲波良　袁陀爾袁須疑弖　毛毛豆多布　奴弖由良久母　淤岐米久良斯母

於是、置目老媼白「僕甚耆老、欲退本國。」故隨白退時、天皇見送、歌曰、

意岐米母夜　阿布美能於岐米　阿須用理波　美夜麻賀久理弖　美延受加母阿良牟

初天皇、逢難逃時、求奪其御粮猪甘老人。是得求、喚上而、斬於飛鳥河之河原、皆斷其族之膝筋。是以、至今其子孫、上於倭之日、必自跛也。故能見志米岐其老所在志米岐三字以音、故其地謂志米須也。

天皇、深怨殺其父王之大長谷天皇、欲報其靈。故、欲毀其大長谷天皇之御陵而、遣人之時、其伊呂兄意祁命奏言「破壞是御陵、不可遣他人、專僕自行、如天皇之御心、破壞以參出。」爾天皇詔「然隨命宜幸行。」是以意祁命、自下幸而、少掘其御陵之傍、還上復奏言「既掘壞也。」

爾天皇、異其早還上而詔「如何破壞。」答白「少掘其陵之傍土。」天皇詔之「欲報父王之仇、必悉破壞其陵、何少掘乎。」答曰「所以爲然者、父王之怨、欲報其靈、是誠理也。然、其大長谷天皇者、雖爲父之怨、還爲我之從父、亦治天下之天皇。是今單取父仇之志、悉破治天下之天皇陵者、後人必誹謗。唯父王之仇、不可非報、故、少掘其陵邊。既以是恥、足示後世。」如此奏者、天皇答詔之「是亦大理、如命可也。」

故、天皇崩、卽意祁命、知天津日繼。天皇御年、參拾捌歲、治天下八歲。御陵在片岡之石坏岡上也。

袁祁王兄・意祁命、坐石上廣高宮、治天下也。天皇、娶大長谷若建天皇之御子・春日大郎女、生御子、高木郎女、次財郎女、次久須毘郎女、次手白髮郎女、次小長谷若雀命、次眞若王。又娶丸邇日爪臣之女・糠若子郎女、生御子、春日山田郎女。此天皇之御子、幷七柱。此之中、小長谷若雀命者、治天下也。

小長谷若雀命、坐長谷之列木宮、治天下捌歲也。此天皇、无太子。故、爲御子代、定小長谷部也。御陵在片岡之石坏岡也。

天皇既崩、無可知日續之王。故、品太天皇五世之孫・袁本杼命、自近淡海國、令上坐而、合於手白髮命、授奉天下也。

品太王五世孫・袁本杼命、坐伊波禮之玉穗宮、治天下也。天皇、娶三尾君等祖・名若比賣、生御子、大郎子、次出雲郎女。二柱。又娶尾張連等之祖凡連之妹・目子郎女、生御子、廣國押建金日命、次建小廣國押楯命。二柱。又娶意祁天皇之御子・手白髮命是大后也生御子、天國押波流岐廣庭命。波流岐三字以音。一柱。又娶息長眞手王之女・麻組郎女、生御子、佐佐宜郎女。一柱。又娶坂田大俣王之女・黑比賣、生御子、神前郎女、次田郎女、次白坂活日子郎女、次野郎女・亦名長目比賣。四柱。又娶三尾君加多夫之妹・倭比賣、生御子、大郎女、次丸高王、次耳上王、次赤比賣郎女。四柱。又娶阿倍之波延比賣、生御子、若屋郎女、次都夫良郎女、次阿豆王。三柱。

此天皇之御子等、幷十九王。男七、女十二。此之中、天國押波流岐廣庭命者、治天下。次廣國押建金日命、治天下。次建小廣國押楯命、治天下。次佐佐宜王者、拜伊勢神宮也。此御世、竺紫君石井、不從天皇之命而、多无禮。故、遣物部荒甲之大連・大伴之金村連二人而、殺石井也。

天皇御年、肆拾參歲。丁未年四月九日崩也。御陵者、三嶋之藍御陵也。

御子、廣國押建金日命、坐勾之金箸宮、治天下也。此天皇、無御子也。乙卯年三月十三日崩。御陵在河內之古市高屋村也。

弟、建小廣國押楯命、坐檜坰之廬入野宮、治天下也。天皇、娶意祁天皇之御子・橘之中比賣命、生御子、石比賣命訓石如石、下效此、次小石比賣命、次倉之若江王。又娶川內之若子比賣、生御子、火穗王、次惠波王。此天皇之御子等、幷五王。男三、女二。故、火穗王者、志比陀君之祖。惠波王者、韋那君、多治比君之祖也。

弟、天國押波流岐廣庭天皇、坐師木嶋大宮、治天下也。天皇、娶檜坰天皇之御子・石比賣命、生御子、八田王、次沼名倉太玉敷命、次笠縫王。三柱。又娶其弟小石比賣命、生御子、上王。一柱。又娶春日之日爪臣之女・糠子郎女、生御子、春日山田郎女、次麻呂古王、次宗賀之倉王。三柱。又娶宗賀之稻目宿禰大臣之女・岐多斯比賣、生御子、橘之豐日命、次妹石坰王、次足取王、次豐御氣炊屋比賣命、次亦麻呂古王、次大宅王、次伊美賀古王、次山代王、次妹大伴王、次櫻井之玄王、次麻奴王、次橘本之若子王、次泥杼王。十三柱。

又娶岐多志比賣命之姨・小兄比賣、生御子、馬木王、次葛城王、次間人穴太部王、次三枝部穴太部王、亦名須賣伊呂杼、次長谷部若雀命。五柱。凡此天皇之御子等、幷廿五王。此之中、沼名倉太玉敷命者、治天下。次橘之豐日命、治天下。次豐御氣炊屋比賣命、治天下。次長谷部之若雀命、治天下也。幷四王治天下也。

御子、沼名倉太玉敷命、坐他田宮、治天下壹拾肆歲也。此天皇、娶庶妹豐御食炊屋比賣命、生御子、靜貝王・亦名貝鮹王、次竹田王・亦名小貝王、次小治田王、次葛城王、次宇毛理王、次小張王、次多米王、次櫻井玄王。八柱。又娶伊勢大鹿首之女・小熊子郎女、生御子、布斗比賣命、次寶王・亦名糠代比賣王。二柱。又娶息長眞手王之女・比呂比賣命、生御子、忍坂日子人太子・亦名麻呂古王、次坂騰王、次宇遲王。三柱。又娶春日中若子之女・老女子郎女、生御子、難波王、次桑田王、次春日王、次大俣王。四柱。

此天皇之御子等、幷十七王之中、日子人太子、娶庶妹田村王・亦名糠代比賣命、生御子、坐岡本宮治天下之天皇、次中津王、次多良王。三柱。又娶漢王之妹・大俣王、生御子、智奴王、次妹桑田王。二柱。又娶庶妹玄王、生御子、山代王、次笠縫王。二柱。幷七王。甲辰年四月六日崩。御陵在川內科長也。

弟、橘豐日命、坐池邊宮、治天下參歲。此天皇、娶稻目宿禰大臣之女・意富藝多志比賣、生御子、多米王。一柱。又娶庶妹間人穴太部王、生御子、上宮之厩戸豐聰耳命、次久米王、次植栗王、次茨田王。四柱。又娶當麻之倉首比呂之女・飯女之子、生御子、當麻王、次妹須加志呂古郎女。此天皇、丁未年四月十五日崩。御陵在石寸掖上、後遷科長中陵也。

弟、長谷部若雀天皇、坐倉椅柴垣宮、治天下肆歲。壬子年十一月十三日崩也。御陵在倉椅岡上也。

妹、豐御食炊屋比賣命、坐小治田宮、治天下參拾漆歲。戊子年三月十五日癸丑日崩。御陵在大野岡上、後遷科長大陵也。

